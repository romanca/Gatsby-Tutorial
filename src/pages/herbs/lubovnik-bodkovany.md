---
title: "Lubovník bodkovaný"
name: "(Hypericum perforatum)"
category: "herbs"
image: ../../images/herbs/lubovnik-bodkovany.jpeg
---

<strong>Úžitok :</strong> Osoží pri poruchách trávenia, pri chorobách pečene a žlčníka, pri zápaloch močových ciest. Používa sa aj pri depresiách, neurózach a nočnom pomočovaní. Na vonkajšie použitie slúži na hojenie rán a kožných vredov.

<strong>Výskyt :</strong> Rastie na suchých lúkach a pasienkach, na slnečných stráňach, medziach a okrajoch lesov.

<strong>Kvitne :</strong> Od mája do augusta.

<strong>Zber :</strong> Zbierame kvet alebo vňať t.j. kvitnúce vŕšky, ktoré odrezávame aj s bezchybnými časťami byle asi do 30 cm. Sušíme pri teplote 35 stupňov tak aby si zachovali farbu. Používať sa môže celá rastlina, najúčinnejšie sú však kvety. Čas zberu je júl až september.

<strong>Použitie :</strong>

<strong>Pri depresiách :</strong> 2 čajové lyžičky drogy dať do 1/4 litra vody nechať zovrieť. Denne piť jednu šálku.

<strong>Čaj :</strong> 1 lyžica suchej rozdrobenej vňate krátko povarte v 1/4 l vody, denne pite po dúškoch 1-2 šálky. Po 4-6 týždňoch si urobte prestávku.

<strong>Upokojujúci olej :</strong> Mladé, plne rozkvitnuté kvety zalejte olivovým olejom, nechajte postáť 1-14 dní. Nálev často premiešajte. Olej s krvavočerveným sfarbením prefiltrujte. Na vonkajšie použitie : sa používa v lekárni dostupný ľubovníkový olej.

<strong>Upozornenie :</strong> Dôležité je, aby sme ho dobre rozlíšili od príbuzných druhov, ktoré nezbierame a ani sa nesmú v droge nachádzať.
