---
title: "Materina dúška"
name: "(Thymus serpyllum )"
category: "herbs"
image: ../../images/herbs/materina-duska.jpeg
---

<strong>Úžitok :</strong> Posilňuje obranyschopnosť organizmu, pôsobí proti kašľu a zachrípnutí, tlmí nadúvanie a koliky svojou dezinfekčnou a utišujúcou schopnosťou, tiež pomáha pri liečbe hnačiek rozličného pôvodu, posilňuje nervy, zmierňuje migrény a šumenie v ušiach. Pomocou kúpeľom prekrvuje a dezinfikuje. Pomáha na zle hojace rany alebo slnečné spáleniny. Ako kloktadlo sa používa pri zápaloch v ústach.

<strong>Výskyt :</strong> Rastie na suchých a slnečných miestach, najmä na lúkach, stráňach a kopcoch.

<strong>Kvitne :</strong> Od apríla do septembra.

<strong>Zber :</strong> Zbierame kvitnúcu vňať, sušíme pri teplote 35 st. Suší sa v malých zväzkoch. Zbiera sa od mája do júna.

<strong>Použitie :</strong>

<strong>Zápar :</strong> 1 vrchovatá čajová lyžička sa zaparí 1/4 litrom vriacej vody, krátko sa vylúhuje.

<strong>Sirup :</strong> Kvety a stonky sa naložia do pohára, prevrstvia sa cukrom a silne natlačia. Necháme tri týždne stáť na slnečnom mieste. Po scedení treba cukrom presýtené stonky a kvety opláchnuť vodou a vodu pridať do sirupu. Sirup sa pomaly zahusťuje na sporáku. Nesmie vrieť. Sirup nemá byť prihustý.
