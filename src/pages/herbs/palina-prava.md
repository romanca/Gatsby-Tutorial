---
title: "Palina pravá"
name: "(Artemisia absinthium )"
category: "herbs"
image: ../../images/herbs/palina-prava.jpeg
---

<strong>Úžitok :</strong> Je to horká rastlina, a to ju predurčuje predovšetkým na liečenie žalúdka a celého tráviaceho ústrojenstva. Odvar z paliny pomáha pri pokazenom a otrávenom žalúdku, proti zvracaniu, zápalu, nechutenstvu, pri poruchách tvorby žalúdočnej kyseliny, pri chorobách pečene a žlčníka. Odstraňuje kŕče tráviacej sústavy spôsobené nadmernou plynatosťou.

<strong>Výskyt :</strong> Teplejšie oblasti na skalnatých stráňach.

<strong>Kvitne :</strong> Od júla do septembra.

<strong>Zber :</strong> Zbierame vrcholky vňate a mladé spodné lístky v čase pred kvitnutím, alebo na začiatku kvitnutia. Kvitnúce byliny zbierame od júla do septembra.

<strong>Použitie :</strong>

Na povzbudenie chuti do jedla a pri zažívacích poruchách - 1 čajovú lyžičku drogy zaliať 1/4 litra vody a 10 minút nechať spariť, piť denne 3 šálky po je jedle.

Tinktúra z paliny. Príprava spočíva v tom, že 20 gramov vňate zalejete 100ml 70% alkoholu a necháte macerovať dva týždne. Následne sa užíva 20 až 40 kvapiek 3 až 5 krát denne. Na výrobu tinktúry sa môže použiť aj koreň.

<strong>Upozornenie :</strong> Rastlina je vnútorne vo väčších dávkach, ako aj pri dlhšom užívaní, jedovatá. Nebezpečná pre ťarchavé ženy.
