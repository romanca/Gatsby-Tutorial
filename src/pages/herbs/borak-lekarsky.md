---
title: "Borák lekársky"
name: "(Borago officinalis)"
category: "herbs"
image: ../../images/herbs/borak-lekarsky.jpeg
---

<strong>Úžitok : </strong>obsahuje vitamín C, má vysoký obsah vápnika, draslíka a minerálnych solí. Povzbudzuje ducha a telo. Potné kúry napomáhajú látkovú premenu. Osoží pri chorobách dýchacích ciest. Má upokojujúce účinky, zlepšuje náladu, uvoľňuje napätie a potláča melanchóliu. Šťava z čerstvých listov pomáha pri depresiách a nervovom vypätí.

<strong>Výskyt : </strong>rastie v teplejších krajoch na poliach a rumoviskách. Borák nie je náročný a dá sa pestovať. Vyžaduje slnečnú polohu a ľahkú, suchú a dobre priepustnú pôdu. Vysievame ho na jar. Ďalšie roky sa dobre množí samovýsevom.

<strong>Kvitne :</strong> od mája do septembra.

<strong>Zber :</strong> zbierame kvet, listy a vňať na začiatku kvitnutia. Sušíme pri teplote maximálne do 35 stupňov.

<strong>Použitie :</strong>

<strong>V kuchyni :</strong> mladé listy sa používajú do šalátov, pomazániek a syrov. Používajú sa aj šťavnaté stonky. Kvety môžu slúžiť ako dekorácia.

<strong>Zápar:</strong> 2 až 3 polievkové lyžice sušenej drogy zalejte dvoma šálkami vriacej vody. Pomáha pri ťažkostiach dýchacích ciest, kašli a zachrípnutí.

<strong>Upozornenie :</strong> niektoré rastliny z čeľade borákovitých môžu ostrými chlpmi vňate spôsobiť kožné vyrážky a zápaly.<strong>
