---
title: "Prvosienka jarná"
name: "(Primula veris)"
category: "herbs"
image: ../../images/herbs/prvosienka-jarna.jpeg
---

<strong>Úžitok :</strong> Hlavná liečivá hodnota prvosienky je v obsahu saponínu, ktorý zrieďuje hlieny v prieduškách a pľúcach, čím uľahčuje odkašliavanie. Kvety a listy sú taktiež bohaté na vitamín C a betakarotén, ktoré majú antioxidačné vlastnosti a pomáhajú posilniť imunitný systém. V prvosienke nájdeme aj minerály ako draslík a vápnik. Kvety prvosienky sú dobrou prísadou do inhalačných zmesí na dýchacie orgány a do bylinkových kúpeľov. Zápar z prvosienky je tiež výborným prostriedkom na posilnenie nervov a srdca, zmierňuje migrénu a nervové bolesti hlavy, vynikajúco pôsobí proti zápalom srdcového svalu, vodnatieľke a sklonom k porážke.

<strong>Výskyt :</strong> Rastie na lúkach a poľanách, v hájoch a listnatých lesoch, medzi krovím a inde.

<strong>Kvitne :</strong> od apríla do mája

<strong>Zber :</strong> Zbierame podzemok s koreňmi(na jeseň) a kovožlté voňavé kvety(na jar), a to celé koruny s kalichom (obsahujúcim saponíny), prípadne aj listy alebo vňať. Sušíme pozorne a rýchlo pri teplote do 35 °C. Uschovávame opatrne, najmä kvety, ktoré majú mať žltú alebo žltozelenkastú (nie však zelenú) farbu.

<strong>Použitie :</strong>

<strong>Čajová zmes pri zápale priedušiek:</strong> 50 g kvetu prvosienky, 10 g kvetu divozela, 10 g kvetu podbeľa, 10 g kvetu bazy čiernej, 10 g kvetu slezu. Čajovú zmes dobre premiešame, 1 polievkovú lyžicu zalejeme ½ l vriacej vody, necháme 10 minút odstáť, precedíme.

<strong>Prvosienkové víno:</strong> kvetmi prvosienky (celé okolíky) naplníme fľašu voľne až po hrdlo a zaleje vínom. Kvety musia byť ponorené. Fľašu ľahko uzatvoríme a necháme stáť 14 dní na slnečnom mieste.

<strong>Upozornenie :</strong> Rastlina je vo väčších dávkach jedovatá.
