---
title: "Ibiš lekársky"
name: "(Althaea officinalis)"
category: "herbs"
image: ../../images/herbs/ibis-lekarsky.jpeg
---

<strong>Úžitok :</strong> osoží pri chorobách dýchcích i močových ústrojov, pri katare žalúdka a čriev. Zvonku slúži do kloktadiel a vodných výluhov na obklady pri kožných chorobách. Ibiš nikdy nevaríme ani nezalievame horúcou vodou, lebo teplom sa najúčinnejšie slizové látky ničia. Najlepšie je použiť vlažný macerát, ktorý pri kombinácii s inými bylinami prilejeme do vychladnutého čaju.

<strong>Výskyt :</strong> Rastie v teplých krajoch na vlhkých a slaných pôdach. Dá sa aj pestovať.

<strong>Kvitne :</strong> Od júla do septembra.

<strong>Zber :</strong> Zbierame koreň, listy, prípadne aj kvety a vňať pestovaných rastlín. Listy zbierame postupne, teda viac ráz, keď rastlina kvitne, okrem roku, keď chceme vybrať koreň. Sušíme pri teplote 50 stupňov. Korene sa zbierajú na jar a na jeseň, kvety v období kvitnutia a listy neskôr.

<strong>Použitie :</strong>

<strong>Pri zápaloch ústnej dutiny a hrdla na kloktanie :</strong> 2 čajové lyžičky drogy dať do 1/4 l vody, nechať prejsť varom a 1/2 hodiny odstáť. Denne vypiť 1 až 3 zohriate šálky, alebo kloktať.

<strong>Výluh pri zápaloch :</strong> použite 25 gramov koreňa na 1 liter vody a pripravte odvar v množstve asi 750 ml. Odvar je možné ešte rozriediť.

<strong>Upozornenie :</strong> Podzemné časti divokorastúcich rastlín je zakázané vykopávať, sú chránené.
