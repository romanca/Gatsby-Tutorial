---
title: "Benedikt lekársky"
name: "(Cnicus benedictus)"
category: "herbs"
image: ../../images/herbs/benedikt-lekarsky.jpeg
---

<strong>Úžitok :</strong> používa sa pri chorobách pečene a žlčníka. Podporuje vylučovanie žalúdočných štiav a žlče. Podporuje trávenie a napomáha látkovú premenu. Udržuje zdravú črevnú mikroflóru. Má antibiotické účinky a pôsobí na niektoré choroby vyvolané vírusmi napr. herpes. Urýchľuje hojenie hnisavých rán a vyrážok. Používa sa na čistenie rôznych rán a vriedkov.

<strong>Výskyt :</strong> rastie na suchých kamenistých lokalitách, okrajoch ciest a v záhradách.

<strong>Kvitne : </strong> od júna do júla.

<strong>Zber : </strong> zbierame listy a to viac krát do roka. Najskôr len prízemné listy vo výške asi 5 až 10 cm nad zemou. Neskôr byľové listy a na koniec byľové vŕšky. Sušíme pri teplote 30 stupňov.

<strong>Použitie : </strong>

<strong>Odvar na posilnenie:</strong> 1 čajovú lyžičku sušených listov zalejeme šálkou vriacej vody. Podávame dve šálky denne.

<strong>Odvar pri zažívacích poruchách: </strong> 1 čajovú lyžičku drogy dať do 1/4 litra vody a pomaly nechať zovrieť, 2 minúty nechať spariť. Piť 2 krát denne pred jedlom.

<strong>Upozornenie :</strong> pri manipulácií s rastlinou odporúčame vziať si rukavice lebo pichá a zanecháva na rukách horkosť. Vo väčších dávkach vyvoláva zvracanie.
