---
title: "Medvedí cesnak"
name: "(Allium ursinum)"
category: "herbs"
image: ../../images/herbs/medvedi-cesnak.jpeg
---

<strong>Úžitok :</strong> Medvedí cesnak je výborným prečisťovadlom. Pomáha aj pri najrôznejších žalúdočných problémoch, akými sú napríklad zápcha, plynatosť alebo chronické hnačky. Medvedí alebo divoký cesnak sa využíva aj pri liečbe srdcovo-cievnych ochorení. Je tiež výborným posilňovačom imunity v jarnom období, kedy sa menia teplotné podmienky a ľudský organizmus je oslabený a náchylný na rôzne ochorenia.

<strong>Výskyt :</strong> Medvediemu cesnaku sa darí najmä v listnatých a lužných lesoch s dostatkom vlhkosti a úrodnej pôdy.

<strong>Kvitne :</strong> Obvykle začína rásť skoro na jar, v niektorých prípadoch už koncom marca alebo začiatkom apríla. Následne rastie a kvitne až do konca mája.

<strong>Zber :</strong> Zbierame mladé lístky, ktoré sú bohatšie na vitamíny a chuťovo príťažlivejšie.

<strong>Použitie :</strong>

<strong>Liehový macerát </strong>- Listy pokrájame na drobné kúsky. Naplníme fľašu a zalejeme alkoholom. Použil som 40% vodku. Zavrieme a necháme luhovať na teplom svetlom mieste. Po dvoch týždňoch zlejeme. Užívame 10 až 15 kvapiek denne. Tieto kvapky podporujú pamäť, predchádzajú vápenateniu ciev a odstraňujú mnohé iné ťažkosti.

<strong>Upozornenie :</strong> Pri zbere cesnaku si treba dať pozor, aby ste si ho nepomýlili s jedovatou konvalinkou.
