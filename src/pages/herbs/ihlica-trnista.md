---
title: "Ihlica tŕnistá"
name: "(Ononis spinosa)"
category: "herbs"
image: ../../images/herbs/ihlica-trnista.jpeg
---

<strong>Úžitok :</strong> Koreň je súčasťou liekopisnej močopudnej čajoviny a iných liečivých prípravkov uľahčujúcich vylučovanie moču a dezinfikujúcich močové cesty, ako aj žlčopudných čajovín. Osoží pri chorobách močových ústrojov, lámke (reume) a chorobách látkovej premeny, ako aj pri vysokom krvnom tlaku.

<strong>Výskyt :</strong> Rastie na suchých lúkach a slnečných trávnatých miestach, niekedy aj v súvislom poraste ako burina.

<strong>Kvitne :</strong> Od júna do septembra.

<strong>Zber :</strong> Zbierame korene s najmenším počtom drobných korienkov, alebo vňať, t. j. kvitnúce mäkké byľové vŕšky. Sušíme pri teplote do 50 °C. Schne pomaly. Pri manipulácii s vňaťou odporúča sa vziať si rukavice.

<strong>Použitie :</strong>

<strong>Odvar:</strong> sa pripravuje z dávky 1,5 alebo z 1 kávovej lyžičky drogy na šálku vody. Pije sa 2 - 3-krát denne.

<strong>Liečba hemoroidov:</strong> používajú sa lokálne účinky silice a trieslovín. Aplikujú sa v podobe obkladov alebo sedacích kúpeľov v trvaní 10 - 15 min. 2 - 3-krát denne.

<strong>Upozornenie :</strong> Rastlina sa nesmie používať často, ani vo väčších dávkach. O vhodnosti používania tejto drogy je potrebné poradiť sa s lekárom.
