---
title: "Archangelika lekárska"
name: "(Archangelica officinalist)"
category: "herbs"
image: ../../images/herbs/archangelika-lekarska.jpeg
---

<strong> Úžitok : </strong> je častou súčasťou receptúr pri výrobe horkých likérov. Podporuje a reguluje trávenie, napomáha látkovej premene. Používa sa na ukľudnenie a posilnenie nervovej sústavy a aj celého organizmu. Na jemno roztlčené alebo pomleté semená sa používajú ako prísada do kúpeľa pri bolestiach svalov po športovom výkone.

<strong> Výskyt : </strong> rastie vo vyšších polohách na vlhkých miestach, najmä popri potokoch. Dá sa pestovať.

<strong> Kvitne : </strong> od júla do augusta.

<strong> Zber : </strong> zbierame koreň s podzemkom, prípadne vňať, mladé listy, kvety alebo plody. Korene vykopávame v druhom alebo treťom roku rastu, sušíme pri teplote maximálne do 35 st. C.

<strong> Použitie : </strong>

<strong> Odvar : </strong> 2 čajové lyžičky drogy zaliať 1/4 l vody, nechať zovrieť a 2 minúty variť. Piť 2-3 šálky denne. Pomáha pri žalúdočných ťažkostiach alebo nechutenstve.

<strong> Kúpeľ: </strong> 100g drogy dať do 1 l vody, 15 minút nechať variť a pridať do kúpeľa. Odporúča sa dva kúpele týždenne. Kúpeľ je vhodný pri reume a bolestiach svalov.

<strong> Upozornenie : </strong> nezamieňať s angelikou lesnou a inými mrkvovitými rastlinami (sú menšie). Niektoré z nich sú jedovaté. Preto sa odporúča používať len kupovanú drogu. V malých dávkach je archangelika neškodná, pri predávkovaní však môže zapríčiniť ťažkosti.
