---
title: "Ligurček lekársky"
name: "(Levisticum officinale)"
category: "herbs"
image: ../../images/herbs/ligurcek-lekarsky.jpeg
---

<strong>Úžitok :</strong> Podporuje vylučovanie moču, osoží pri nadúvaní a tiež ako odtučňovací prostriedok. Napomáha látkovej premene a zlepšuje činnosť srdca. Zvonku slúži na inhaláciu a do osviežujúceho kúpeľa najmä pri chorobnom potení.

<strong>Výskyt :</strong> Pestuje sa. Darí sa mu v hlbokej, dosť vlhkej a výživnej pôde na polozatienených miestach, najmä v hornatých oblastiach. Rozmnožujeme ho semenami alebo aj odrezkami podzemku. Semená klíčia dosť pomaly.

<strong>Kvitne :</strong> Od júla do augusta.

<strong>Zber :</strong> Zbierame podzemok s koreňmi, prípadne aj vňať, alebo len listy a plody. Sušíme pri teplote do 35 stupňov. Uschovávame dobre uzavreté a chránime pred svetlom, vlhkom a hmyzom.

<strong>Použitie :</strong>

<strong>V kuchyni :</strong> Listy sa používajú ako korenina do polievok a omáčok. Zlepšuje chuť jedál a podporuje trávenie. Používa sa aj ako korenina do likérov.

<strong>Pri žalúdočných ochorenioach :</strong> 2 čajové lyžičky drogy dáme do 1/4 litra vody a necháme zovrieť. Pijeme dve šálky denne.

<strong>Upozornenie :</strong> Pri dlhodobej manipulácii s koreňom vzniká pocit nevoľnosti, spojený so závratmi.
