---
title: "Lipa malolistá"
name: "(Tilia cordata)"
category: "herbs"
image: ../../images/herbs/lipa-malolista.jpeg
---

<strong>Úžitok :</strong> Kvety, listy a extrakt z lipy boli na liečebné účely využívané po celé stáročia. Bola veľmi obľúbená už u antických Grékov a Rimanov. Z kvetov, ktoré obsahujú veľa éterických olejov, sa pripravovali liečivé čaje na uvoľňovanie a rozpúšťanie hlienov. Preto je osožná pri chorobách z prechladnutia a pri zápaloch dýchacích ciest, horúčke. Lipu môžete využiť aj ako prevenciu proti infarktu. Vďaka nej sa totiž riedi krv, a tak pomáha predísť ťažkostiam, ktoré môžu mať fatálne následky. Korene a kôra sa zas používajú na liečbu popálenín.

<strong>Výskyt :</strong> Rastie v lesoch a hájoch, pri domoch a v alejach.

<strong>Kvitne :</strong> Od júna do júla.

<strong>Zber :</strong> Zbierame kvet, na začiatku kvitnutia, nie neskôr, keď kvety odkvitajú.

<strong>Použitie :</strong>

<strong>Zápar:</strong> čaj spôsobujúci potenie - 1-2 čajové lyžičky drogy zalejeme 1/4 litrom vriacej vody, 10 minút necháme spariť. Piť 2-3 šálky denne.

<strong>Lipový odvar na vlasy:</strong> zalejete 50g sušeného kvetu litrom horúcej vody a necháte postáť približne pol hodinku. Vlasy je potrebné najskôr si umyť, opláchnuť a potom lipový odvar masírujte do mokrých vlasov.

<strong>Upozornenie :</strong> Nezamieňať s kvetmi príbuzných druhov, najmä lipy s chĺpkavými, alebo lesklými listami.
