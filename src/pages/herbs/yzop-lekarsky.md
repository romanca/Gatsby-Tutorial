---
title: "Yzop lekársky"
name: "(Hyssopus offlcinalis)"
category: "herbs"
image: ../../images/herbs/yzop-lekarsky.jpeg
---

<strong>Úžitok :</strong> Odbúrava kŕče, znižuje zápal, má utišujúce účinky. Je obzvlášť vhodný na prípravu čajov pri chrípke, alebo proti kašľu a nachladnutí. Je vhodný aj do šalátov, či polievok. Yzop sa používa aj pri zápalov ústnej dutiny a hltana na kloktanie alebo výplachy. Na vonkajšie požitie: ako prísada do kúpeľa.

<strong>Výskyt :</strong> Pestuje sa. Darí sa mu v ľahšej vápnitej pôde v slnečnej chránenej polohe. Rozmnožujeme ho semenami, ktoré vysievame priamo na pole, alebo predpestovaním.

<strong>Kvitne :</strong> Kvitne od júla do septembra.

<strong>Zber :</strong> Zbierame kvitnúcu, alebo odkvitajúcu vňať a to spravidla dva razy do roka. Zrezávame mäkké bylinné najviac 30 cm olistené časti. Pri druhom zbere sú to nové výhonky. Sušíme pri teplote do 35 °C, pomaly tak aby jej listy neopadali.

<strong>Použitie :</strong>

<strong>Čaj z yzopu:</strong> potrebujete 1 ČL lístkov yzopu (sušené/čerstvé), 3 deci vody, hrnček, 0,5 ČL medu. Yzop zalejte vriacou vodou a nechajte lúhovať 7 – 11 minút. Po tomto čase čaj sceďte a do teplého čaju môžete pridať med. Medom zjemníte horkejšiu chuť. Takýto čaj pite počas choroby 2 – 3 krát za deň a ako prevenciu ochorenia 1 krát počas dňa a teplý.
