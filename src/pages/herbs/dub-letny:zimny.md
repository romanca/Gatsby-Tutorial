---
title: "Dub letný/zimný"
name: "(Quercus robur/petraea)"
category: "herbs"
image: ../../images/herbs/dub-letny:zimny.jpeg
---

<strong>Úžitok : </strong>pomáha pri chronických zápaloch sliznice tráviaceho traktu a hnačke, ako aj pri hemoroidoch, kŕčových žilách a na hojenie rán. Odvar z kôry duba sa používa ako kloktadlo pri zápaloch sliznice dutiny ústnej a hrtanu. Zároveň sa odvar z kôry pridáva do ústnych vôd s protizápalovým účinkom. Najúčinnejšia je čerstvá kôra mladých stromov.

<strong>Výskyt : </strong>rastie v nižších polohách v lesoch.

<strong>Kvitne :</strong> Od mája do júna.

<strong>Zber :</strong> zbierame kôru, žalude, prípadne aj listy a púčiky. Hladkú, nepopukanú kôru zbierame na jar z mladších kmeňov a konárov zoťatých stromov.

<strong>Použitie :</strong>

<strong>Obklady:</strong> 2 čajové lyžičky drogy zaliať 1/4 litra vody, nechať zovrieť a 3-5 minút povariť. Osoží pri zápaloch kože alebo omrzlinách.

<strong>Upozornenie :</strong> kôru možno zbierať len zo stromov na to určených. Odvar z kôry nie je vhodné aplikovať na rozsiahle popáleniny či veľké rany. Vnútorné použitie duba letného je najlepšie v zmesi s inými bylinami a to len v prípade, že užívajúci nie je alergický na látky, ktoré obsahuje dubová kôra.
