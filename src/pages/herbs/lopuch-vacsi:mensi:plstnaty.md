---
title: "Lopúch väčší/menší/plstnatý"
name: "(Arctium lappa/minus/tomentosum)"
category: "herbs"
image: ../../images/herbs/lopuch-vacsi:mensi:plstnaty.jpeg
---

<strong>Úžitok :</strong> Prvoradou liečivou schopnosťou lopúcha je silné čistenie krvi. To ho radí medzi výborné rastlinné lieky na všetky druhy kožných chorôb, pričom sa používa zvonku aj vnútorne. Napomáha látkovej premene. Osoží aj pri ekzémoch, poruchách trávenia a cukrovke. Slúži aj na ošetrovanie vlasovej pokožky. Dobrou vlastnosťou lopúcha je mierne rozpúšťanie žlčových a močových kameňov. Droga trochu preháňa, horúci odvar spôsobuje potenie a odstraňuje toxíny z tkanív cez pokožku. Posilňuje pri jarnej únave.

<strong>Výskyt :</strong> Rastie popri cestách a plotoch, riekach i potokoch, na rumoviskách, medzi krovím a pod.

<strong>Kvitne :</strong> Od júla do septembra.

<strong>Zber :</strong> Zbierame koreň, prípadne aj vňať alebo len listy a plody. Koreň zbierame v druhom roku života, na jar alebo jeseň, keď je šťavňatejší. Sušíme pri teplote 35 stupňov.

<strong>Použitie :</strong>

<strong>Na prečistenie krvi a na umývanie uhrovitej pokožky :</strong> 2 čajové lyžičky drogy dať variť do 1/2 litra vody a 5 hodín lúhovať. Potom nechať zovrieť a 1 minútu povariť. Piť 3 šálky denne, na vonkajšie použitie na umývanie.

<strong>Upozornenie :</strong> Staršie korene, ktorých prierez sa farbí roztokom jódu, sú nepoužiteľné.
