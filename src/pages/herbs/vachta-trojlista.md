---
title: "Vachta trojlistá"
name: "(Menyanthes trifoliata)"
category: "herbs"
image: ../../images/herbs/vachta-trojlista.jpeg
---

<strong>Úžitok :</strong> Súčasť liekopisnej horkej tinktúry a iných liečivých prípravkov. Povzbudzuje chuť do jedenia, osoží pri poruchách trávenia, podporuje krvný obeh, napomáha látkovú premenu. Spolu s vňaťou ruty, marinky voňavej, komonice, horcovým koreňom a s plodmi borievky sa môže po predchádzajúcej konzultácii s lekárom použiť pri nepravidelnej menštruácii.

<strong>Výskyt :</strong> Dosť vzácna je na močaristých lúkach, rašelinách a bahnistých miestach.

<strong>Kvitne :</strong> od mája do júna

<strong>Zber :</strong> Zbierame listy s krátkymi stopkami, keď rastlina kvitne, prípadne aj neskoršie, kým nie sú lúky pokosené. Odrezávame pozorne, aby sme rastlinu nevytrhli zo zeme aj s koreňmi, zbavíme ich nežiadúcich primiešanín a sušíme veľmi riedko rozložené pri teplote 40—50 °C bez obracania. Schnú pomaly, lebo obsahujú mnoho vody. Z usušených odstránime listy, ktoré farbou nevyhovujú. Pri úschove nestláčame. Uschovávame dobre uzavreté a chránime pred svetlom a vlhkom.

<strong>Použitie :</strong>

<strong>Odvar: </strong>lyžicu drogy na 2 dcl vriacej vody. Lúhovať 10 - 15 minút.

Droga je osvedčeným prostriedkom pri chorobne zvýšenej telesnej teplote (horúčke) a to v jednorazových opakujúcich sa dávkach (2 až 3 razy denne po 1 deci odvaru: predpoludním, popoludní, prípadne večer, deťom za 2 až 3 polievkové lyžice po 2 až 3 hodinách), pravda, popri základnej odbornej liečbe.

<strong>Upozornenie :</strong> Podzemné časti rastliny sa nesmú zbierať, sú chránené. Droga je nebezpečná pre ťarchavé ženy. Nemožno ju užívať vo veľkých dávkach.
