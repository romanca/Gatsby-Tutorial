---
title: "Bazalka pravá"
name: "(Ocimum basilicum)"
category: "herbs"
image: ../../images/herbs/bazalka-prava.jpeg
---

<strong>Úžitok : </strong>používa sa najmä ako korenina do jedál. Známe je bazalkové pesto, ktoré sa používa hlavne v talianskej kuchyni. Bazalka má svoju špecifickú a veľmi intenzívnu vôňu. Éterický olej z nej má antidepresívne účinky. Obsahuje množstvo vitamínov, enzýmov a minerálnych látok. Používa sa aj pri poruchách tráviaceho traktu, podpore činnosti žalúdka a podporuje chuť do jedla. Zmierňuje nadúvanie a tvorbu plynov.

<strong>Výskyt : </strong>pestuje sa.

<strong>Kvitne :</strong> od júna do septembra.

<strong>Zber :</strong> zbierame vňať a mladé listy. Listy sa zbierajú pred úplným rozkvitnutím. Suší sa pri teplote 35 až 40 st.

<strong>Použitie :</strong>

<strong>Odvar pri žalúdočných ťažkostiach :</strong> 1-2 čajové lyžičky vňate zaliať 1/4 l vriacej vody, nechať spariť. Piť podľa potreby 1 šálku denne.

<strong>Čerstvé listy :</strong> potierajte nimi miesta poštípané hmyzom, zmierňuje to svrbenie a zápal.
