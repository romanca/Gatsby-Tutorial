---
title: "Hloh obyčajný"
name: "(Crataegus oxyacantha)"
category: "herbs"
image: ../../images/herbs/hloh-obycajny.jpeg
---

<strong>Úžitok :</strong> pomáha pri srdcových ochoreniach, predovšetkým pri stareckom srdci, začínajúcej srdcovej slabosti a nedostatočnom prekrvení srdcového svalu. Je vhodný doplnkom pri rehabilitácii po infarkte myokardu, ale aj liečbe klimakterických potiaží. Dobre sa po ňom zaspáva a zmierňuje depresiu či úzkostné stavy.

<strong>Výskyt :</strong> rastie na stráňach a okrajoch lesa.

<strong>Kvitne :</strong> od mája do júna.

<strong>Zber :</strong> zbierame biele kvety, listy s kvetmi, prípadne len samé listy, tiež aj zrelé červené plody. Sušíme pri teplote do 35 stupňov. Uchovávame dobre uzavreté. Chránime pred svetlom a vlhkom.

<strong>Použitie :</strong>

<strong>Odvar na posilnenie srdca:</strong> čajovú lyžičku usušených kvetov alebo listov zalejete šálkou vriacej vody. Štvrť hodiny necháme vylúhovať. Denná dávka - 3 až 4 šálky.

<strong>Tinktúra :</strong> umyté plody hlohu (môžu byť aj sušené) v pomere asi 1 ku 10 dáme do 40 až 50% liehu macerovať na 14 dní. Uzavretú nádobu uložíme na teplé miesto a sem tam s ňou potrasieme. Po prefiltrovaní plodov dáme tinktúru do fľaštičky z tmavého skla s dobrým uzáverom. Pri ťažkostiach užívame 10-30 kvapiek. Je výborným prostriedkom proti vysokému krvnému tlaku a pri ťažkostiach v klimaktériu.

<strong>Upozornenie :</strong> Užívanie, hlavne dlhodobé, konzultujte so svojím lekárom alebo lekárnikom.
