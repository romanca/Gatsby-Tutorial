---
title: "Koriander siaty"
name: "(Coriandrum sativum)"
category: "herbs"
image: ../../images/herbs/koriander-siaty.jpeg
---

<strong>Úžitok :</strong> Upravuje trávenie, uvoľňuje nadmerné plyny v črevách, pôsobí proti črevným parazitom, povzbudzuje nervovú činnosť.

<strong>Výskyt :</strong> Pestovaný. Darí sa mu vo vápnitej pôde na slnečnej, pred vetrami chránenej strane s vlhkým počasím. Rozmnožujeme ho semenami, ktoré vysievame priamo na pole do riadkov skoro z jari. Klíčia 2-3 týždne, vyžadujú hodne vlahy. Plody dozrievajú postupne koncom augusta

<strong>Kvitne :</strong> Od júna do júla.

<strong>Zber :</strong> Zbierame plody v období zrelosti, keď väčšina z nich dostáva žltohnedú farbu. Zrána zrezávame celé byle, viažeme ich do snôpkov a plody necháme dozrieť. Potom ich vymlátime a sušíme pri teplote 35 stupňov.

<strong>Použitie :</strong>

<strong>Zápar :</strong> jednu čajovú lyžičku rozdrveného koriandra zalejeme 200 ml vriacej vody a necháme lúhovať 1 hodinu. Po precedení odvaru užívame trikrát denne 180 ml pred jedlom.
