---
title: "Levanduľa lekárska"
name: "(Levandula officinalis)"
category: "herbs"
image: ../../images/herbs/levandula-lekarska.jpeg
---

<strong> Úžitok : </strong> Pri podráždenosti, búšenie srdca, migréne, poruchách trávenia či črevnom nadúvaní môžeme použiť nálev. Levanduľa pôsobí ako upokojujúci prostriedok a súčasne antibioticky a povzbudzuje pankreas k vyššej tvorbe enzýmov. Olej z levandule je výborný pri relaxácii. Tinktúru možno použiť ako prekrvujúci prostriedok pri reumatických a ischiatických bolestiach.

<strong> Výskyt :</strong> Suché a teplé svahy. Seje sa včas na jar do pareniska, priesady sa vysádzajú v máji alebo v júni v odstupe 30 až 40 centimetrov. Kríček ostáva na tom istom mieste šesť až osem rokov. Rastlina je vhodná do skalky.

Kvitne : Od júna do augusta.

<strong> Zber : </strong> Zbierame neúplné rozvinuté kvety alebo vňať krátko pred kvitnutím. Sušíme rýchlo pri teplote 35 stupňov. Mladé lístočky a výhonky sa používajú čerstvé.

<strong> Požitie :</strong>

<strong> Zápar :</strong> Pri únave, najmä po prekonaní infekčných ochorení - 1 čajovú lyžičku drogy dať do 1/4 litra vody a pomaly nechať zovrieť. Ráno a na obed vypiť jednu šálku.

<strong> Kúpeľ : </strong> 50g drogy nechať zovrieť s 1 litrom vody a 30 minút nechať lúhovať.

<strong> Tinktúra : </strong> Pri bolestiach hlavy a depresii 5 ml dvakrát denne.
