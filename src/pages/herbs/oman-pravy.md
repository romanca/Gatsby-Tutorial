---
title: "Oman pravý"
name: "(Inula helenium)"
category: "herbs"
image: ../../images/herbs/medovka-lekarska.jpeg
---

<strong>Úžitok :</strong> Osoží pri chorobách dýchacích ústrojov, ako prostriedok na uvoľnenie hlienu a pri chronickom a čiernom kašli, pri poruchách trávenia, pri chorobách látkovej premeny, reguluje nepravidelnú a bolestivú menštruáciu. Účinkuje tiež močopudne. Odvar koreňa s vínom možno použiť pri ochoreniach srdca a pri prechladnutí.

<strong>Výskyt :</strong> Rastie pri potokoch, vo vlhkých priekopách, medzi krovím. Darí sa mu v hlboko zoranej, dobre vyhnojenej, dostatočne vlhkej pôde. Rozmnožujeme ho semenami, alebo odrezkami podzemka. Porast sám dusí burinu. Kvetné vŕšky odrezávame, aby sa korene mohli lepšie rozrásť.

<strong>Kvitne :</strong> Od júla do augusta.

<strong>Zber :</strong> Zbierame koreň, prípadne list. Koreň vyberáme opatrne zo zeme v jeseni, pričom niektoré kúsky môžeme oddeliť a hneď vysadiť. Listy odrezávame, dokiaľ rastlina nekvitne.

<strong>Použitie :</strong>

<strong>Zápar : </strong>Štyri čajové lyžičky drogy zalejeme 400 ml vriacej vody a necháme vylúhovať 30 minút. Po precedení výluh používame trikrát denne 120 ml 15 minút pred jedlom.

<strong>Pri kašli a zahlienení :</strong> Jednu čajovú lyžičku drogy zaliať 1/4 litrom vriacej vody a nechať 5 minút spariť. Piť 2-4 krát denne jednu šálku, sladiť medom.
